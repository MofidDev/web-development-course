## فلسفه اهمیت احراز هویت

- احراز هویت یا Authentication یکی از ارکان مهم یک اپلیکیشن تحت وب می‌باشد و به این معناست که یک روند مشخص برای ثبت‌نام، ورود و خروج افراد به/از سیستم طراحی و پیاده‌سازی کنیم. هم‌چنین در یک گام جلوتر مدیریت سطوح دسترسی یا Authorization نیز اهمیت پیدا می‌کند تا امکانات دسترس‌پذیر برای هر کاربر براساس نقش او در سیستم تعیین شود. پیاده‌سازی قابلیت‌های دیگری مثل ورود خوکار نیز می‌تواند برای کاربران جذاب باشد تا درصورتی که خودشان بخواهند برای یک مدت محدود (مثلا 3 ماه) لازم نباشد هربار اطلاعات کاربری خود را دوباره وارد کنند. باید توجه کنیم برای پیاده‌سازی یک سیستم احراز هویت یا کنترل سطوح دسترسی بطورکلی مستلزم بهره‌گیری از دانش خود در حوزه پروتکل HTTP، دسترسی به Web Storage APIs و استفاده از Obseravle ها می‌باشیم و علاوه‌بر این موارد لازم است یک پروتکل احزار هویت را انتخاب کنیم. پروتکل‌های احراز هویت را بطور مفضل در مبحث HTTP بررسی کردیم و اینجا JWT را بعنوان یک پروتکل مدرن و امن بررسی و پیاده‌سازی خواهیم کرد. نکته پایانی اینکه پیاده‌سازی یک سیستم احراز هویت و کنترل سطوح دسترسی در دو لایه فرانت‌اند و بک‌اند اتفاق می‌افتد و یکی بدون دیگری توانایی پیاده‌سازی چنین سیستم‌هایی را به صورت عملیاتی نخواهد داشت.
