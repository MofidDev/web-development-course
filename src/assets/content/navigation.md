## فلسفه وجود ناوبری

- در یک برنامه فرانت‌اند SPA یا Single Page Application، شما بعنوان برنامه‌نویس با نمایان ساختن یا پنهان ساختن قسمت‌هایی از صفحه که در واقع همان کامپوننت‌ها هستند باعث تغییر آنچه کاربر بعنوان خروجی می‌بیند، می‌شوید. قبلا وقتی که SPA ها وجود نداشتند کاربر برای هر صفحه جدید باید یک درخواست HTTP جداگانه به سرور می‌فرستاد اما الان یکبار فقط کدهای سمت فرانت‌اند را دریافت می‌کند و همه چیز در سمت مرورگر کاربر رقم می‌خورد. پس تا اینجا به یک نیاز مهم رسیدیم و آن هم جابه‌جایی بین صفحاتی است که کاربر مشاهده می‌کند؛ برای پاسخگویی به این نیاز سراغ Angular Router می‌رویم که براساس URL مرورگر کاربر آنچه که در صفحه نمایش داده می‌شود را کنترل می‌کند. به این کار ناوبری یا Navigation می‌گوییم. باید توجه کنیم اگر میخواهیم از Angular Router استفاده کنیم هنگام ایجاد یک برنامه جدید با Angular CLI وقتی از ما پرسیده می‌شود که قرار است از امکانات روتر استفاده کنیم یا نه حتما پاسخ مثبت ارائه کنیم تا از انجام یکسری تنظیمات تکراری جلوگیری شود و خود Angular CLI ساختار اصلی موردنیاز برای استفاده از روتر را در اختیارمان قرار دهد.
