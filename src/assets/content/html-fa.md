## مقدمه

- HTML مخفف HyperText Markup Language می‌باشد.

- HTML اولین لایه در طراحی و برنامه‌نویسی یک صفحه وب است و محتوای (خام) صفحه را مشخص می‌کند.

- در این بخش با زبان برنامه‌نویسی HTML5 آشنا خواهیم شد. HTML5 تاکید زیادی روی مفاهیم و Semantics دارد.

- HTML5 یک مجموعه استاندارد از قواعد است که توسط کنسرسیوم وب یا W3C مدیریت می‌شود.

- در واقع عناصر HTML5 هر کدام یک معنای خاص را منتقل می‌کنند و باید از هر کدامشان در جای درست استفاده کرد.

- بطور کلی عناصر HTML5 را می‌توانیم در 5 دسته طبقه‌بندی کنیم.

  - **عناصر ساختاری**: عناصری که ساختار و اسکلت کلی صفحه را برای بقیه عناصر مشخص می‌کنند.
  - **عناصر متنی**: عناصری که فقط شامل متن هستند و هر کدام یک معنای خاص را القا می‌کنند.
  - **عناصر جدول**: عناصری برای نمایش اطلاعات به شکل جدولی و شامل سطر و ستون
  - **عناصر توکار**: عناصری مثل تصویر، صوت یا ویدئو
  - **عناصر فرم**: عناصری برای ایجاد فرم‌های ورود اطلاعات

## مفهوم mark-up

- یادتان هست وقتی معلم زبان یا ادبیات متنی که نوشته بودید را اصلاح می‌کرد گاهی اوقات اشتباه گرامری از آن می‌گرفت یا قسمتی را هایلایت می‌کرد، به این کار اصطلاحا علامت‌گذاری یا mark-up می‌گویند.

- زبان html برای علامت‌گذاری محتواهای تحت وب طراحی شده است و به مرورگر می‌گوید چطور محتواها را نمایش بدهد. البته بخش مهمی از نحوه نمایش عناصر به لایه دوم یعنی css مربوط می‌شود. اما عناصر html به صورت پیشفرض در هر مرورگری یک سری استایل پیش‌فرض دارند.

## مفهوم HTML Document

- HTML به صورت document تولید و مصرف می‌شود. یعنی سرورهای وب معمولا به درخواست‌ها به شکل یک HTML Document پاسخ می‌دهند و این document در مرورگر کلاینت، رندر و نمایش داده می‌شود.

- در یک سند html کاراکترهای whitespace مثل tabs یا carriage returns یا extra spaces توسط مرورگر نادیده گرفته می‌شود.

## ساختار HTML Document

- ```html
  <!DOCTYPE html>
  <html lang="en">
    <head>
      <meta charset="UTF-8" />
      <meta name="viewport" content="width=device-width, initial-scale=1.0" />
      <title>Document</title>
    </head>
    <body>
      Hello World!
    </body>
  </html>
  ```

## مفهوم Element

- هر HTML document از تعدادی عنصر یا Element تشکیل شده است که به صورت سلسه‌مراتبی یا تودرتو قرار گرفته‌اند.

- مثل بقیه markup languageها اینجا هم از Tag برای علامت‌گذاری محتوا استفاده می‌کنیم.

- تگ ها باید باز و سپس بسته شوند. اما تگ‌هایی وجود دارند که self-closing هستند.

- در تگ‌های self-closing می‌تواند / آخر را نگذارید اما بعضی از validator ها به خاطر ان warning تولید می‌کنند.

- تگ‌های html اصطلاحاً case insensitive هستند اما convention رایج این است که همه حروف تگ به صورت lowercase نوشته شود.

## ساختار Element

- ```html
  <tag attribute="value" ...> content </tag>
  ```

- ```html
  <tag attribute="value" ... />
  ```

## مفهوم DOCTYPE

- این تگ همیشه ابتدای سند می‌آید و از بابت ساختار با آنچه معرفی کردیم فرق دارد. علت نوشتن آن یک علت تاریخی است و از قدیم در سندهای وب مانده است. در اوایل شکل‌گیری تکنولوژی‌های تحت وب صفحات وب را بطور اختصاصی برای یک مرورگر خاص طراحی و کدنویسی می‌کردند. اما با شکل‌گیری استاندارد برای HTML مرورگرها براساس این استانداردها صفحه را رندر می‌کنند و اگر قرار باشد با یک specification دیگری صفحه را کدنویسی کنیم باید با کمک DOCTYPE مرورگر را از این موضوع مطلع کنیم تا تغییرات لازم را برای backward compatibility اعمال کند.

- برای HTML5 فقط لازم است مثل زیر نوع سند را html تعیین کنید همین و بس.

  - ```html
    <!DOCTYPE html>
    ```

## مفهوم Attribute

- تگ‌های opening می‌توانند شامل یک یا بیشتر attribute باشند. از attribute ها برای مشخص کردن جزئیات یک تگ استفاده می‌کنیم. بعضی از attributeها برای همه تگ‌ها قابل استفاده است و بعضی دیگر از attributeها فقط برای تگ‌های خاصی قابل استفاده است.

- مثلا id و class دو attribute مهم هستند که برای همه عناصر قابل استفاده می‌باشد.

- با استفاده از id یک شناسه یکتا یا unique key برای عنصر تعریف می‌کنیم. این شناسه باید در کل سند html یکتا باشد و نباید هیچ دو عنصری پیدا شود که id یکسان داشته باشند.

- با استفاده از class که گاهی اوقات به آن css class هم می‌گویند چون برای اعمال css به عناصر مورد استفاده قرار می‌گیرد می‌توانیم برخلاف id، شناسه‌های غیر یکتا و تکراری برای عناصر مشخص کنیم.

- بر خلاف global attributes که بین همه عناصر مشترک هستند، برخی از attribute ها فقط مختص یک تگ خاص می‌باشند مانند charset برای تگ meta که مشخص می‌کند سند از کدام character-set encoding استفاده می‌کند تا در نمایش کاراکترهای غیر استاندارد مشکلی ایجاد نشود.

  - ```html
    <meta charset="utf-8" />
    ```

- برخی از attribute ها به صورت Boolean هستند و به مقداردهی صریح احتیاجی ندارند. یعنی اگر آن attribute را برای عنصر تعریف کنید مقدارش برابر 1 خواهد بود و اگر آن attribute تعریف نشده باشد مقدارش برابر 0 خواهد بود. مثل ویژگی checked برای چک‌باکس‌ها که درمورد آن‌ها در بخش فرم صحبت خواهیم کرد.

## تگ html

- تا اینجا می‌دانیم که در ساختار HTML Document از تگ html بعنوان گره ریشه یا root node استفاده می‌کنیم.

- تگ html باید فقط شامل یک تگ head و یک تگ body باشد.

- یکی از attribute های مهم تگ html همان manifest می‌باشد که برای کاربردهای Caching مورد استفاده قرار می‍‌گیرد و مورد بحث ما در این کلاس نیست.

## تگ head

- محتوای اصلی صفحه در تگ هد قرار نمی‌گیرد و هرچیزی در این تگ قرار بگیرد بصورت بصری نمایش داده نخواهد شد بلکه اطلاعات مهمی در رابطه با صفحه را در اختیار مرورگر یا موتور جستجوگر قرار می‌دهد.

- در ادامه به تگ‌هایی که می‌تواند در تگ head ظاهر شود می‌پردازیم.

  - **تگ title**

    - این تگ عنوان سند را مشخص می‌کند. این عنوان در چند جا ممکن است ظاهر شود:

      - در تب مرورگر
      - در نوار عنوان مرورگر
      - وقتی نتایج جستجو در موتور جستجوگر مثلا گوگل نمایش داده می‌شود از همین عنوان استفاده می‌شود
      - وقتی کاربر صفحه را bookmark می‌کند عنوان صفحه به صورت پیش‌فرض همین مقدار است

    - در کل سند html باید فقط یک بار از تگ title استفاده کنید. اگر بیش از یکبار تگ title در تگ head ظاهر شود مرورگر اولین تگ title را نمایش می‌دهد و بقیه را نادیده می‌گیرد.

  - **تگ meta**

    - meta مخفف metadata است. یعنی اطلاعاتی در رابطه با یک موضوع خاص. تگ‌های متا محتوای سند html را توصیف می‌کنند. تگ هد می‌تواند شامل تعداد زیادی تگ متا برای توصیف سند html باشد که هر کدام یک دیتا مشخص در رابطه با سند به ما می‌دهند.

    - تگ متا اطلاعات تکمیلی را به صورت key/value pair توصیف می‌کند.

    - ```html
      <meta name="author" content="Hosein Ghanbari" />
      <meta name="description" content="Sample HTML document" />
      <meta http-equiv="refresh" content="30" />
      ```

    - بعضی از متادیتاهای مهم شامل application-name، author، description، keywords می‌شود.

    - یکی از attribute های مهم تگ متا http-equiv می‌باشد که یک هدر http response را شبیه‌سازی می‌کند.

## تگ body

- بدنه اصلی صفحه در این تگ قرار می‌گیرد و آنچه بعنوان خروجی صفحه در مرورگر می‌بینیم حاصل رندر شدن عناصر داخل تگ body می‌باشد.

## بخش‌بندی منطقی صفحه

- یک ایده مهم در HTML5 این است که صفحه را از لحاظ منطقی و مفهمومی به بخش‌های کوچکتر تقسیم کنیم. این بخش‌ها به صورت سلسله‌مراتبی یا تودرتو قرار می‌گیرند. قبل از HTML5 از تگ div برای گروه‌بندی عناصر استفاده میشد اما متاسفانه یک div می‌تواند با اهداف متنوعی برای گروه‌بندی مورد استفاده قرار بگیرد که واضح و مشخص نیست الان با چه هدفی گروه‌بندی انجام شده است.

- ```html
  <div>
    <div>
      <div></div>
    </div>
  </div>
  ```

- HTML5 تعدادی تگ جدید برای گروه‌بندی معرفی کرده است که باعث گروه‌بندی مفهومی‌تر عناصر صفحه می‌شود. البته همچنان استفاده از div یک راه بسیار پرکاربرد برای گروه‌بندی عناصر می‌باشد. البته پیشنهاد می‌شود از تگ‌های جدید HTML5 برای گروه‌بندی عناصر استفاده کنیم تا به صورت شفاف مشخص باشد چرا گروه‌بندی عناصر صورت گرفته است و این گروه چه وظیفه‌ای برعهده دارد.

- در ادامه به بررسی تگ‌های بخش‌بندی مفهومی و منطقی صفحه که به تازگی در HTML5 معرفی شده است می‌پردازیم:

  - **تگ section**
  - **تگ article**
  - **تگ aside**
  - **تگ nav**
  - **تگ address**

## تگ‌های Structural

## تگ‌های Phrasing

## تگ‌های Table

## تگ‌های Embedded Elements

## تگ‌های Form

## برای مطالعه بیشتر

- https://developers.google.com/web
- https://developer.mozilla.org/en-US/docs/Web/HTML
- https://html.spec.whatwg.org/multipage/syntax.html
- http://www.html5rocks.com/en/tutorials/appcache/beginner
-
